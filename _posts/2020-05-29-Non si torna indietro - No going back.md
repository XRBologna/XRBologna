---
layout: post
title: Non si torna indietro - No going back
author: XRBologna
categories: Generale
date: 2020-03-18T21:47:23.749Z
img: /images/uploads/nogoingback1.jpg
---
È iniziata la "fase 2" e abbiamo ricominciato con la routine pre-pandemica.
All'inizo della crisi sanitaria [persino il Segretario dell'ONU Guterres aveva affermato](https://www.ansa.it/ansa2030/notizie/diritti_uguaglianze/2020/04/29/guterres-emissioni-come-covid-lavorare-su-scala-globale_8d0d02fb-ab36-4674-aa24-ff6899102252.html): 
"Mentre pianifichiamo la nostra ripresa dalla pandemia di coronavirus, abbiamo la profonda opportunità di guidare il nostro mondo su un percorso più sostenibile e inclusivo - un percorso che affronta il cambiamento climatico, protegge l'ambiente, inverte la perdita di biodiversità e garantisce la salute e la sicurezza a lungo termine dell'umanità".  
  
Parole che sembrano riecheggiare nel vuoto, vedendo la gestione di questa fase due in Italia e nel mondo: aziende multinazionali e multimiliardarie che chiedono soldi ai governi - con il pretesto di salvare i posti di lavoro - per poter continuare ad estrarre profitto. In Gran Bretagna la Virgin, compagnia aerea dagli introiti stellari, ha chiesto un aiuto economico al governo. Qui da noi in Italia [lo ha fatto FCA (che ha sede fiscale in Olanda)](https://www.agi.it/politica/news/2020-05-16/fca-critiche-aiuti-di-stato-8633171/), lo stanno facendo [i Benetton con quello che essenzialmente è un ricatto](https://ilmanifesto.it/atlantia-rompe-con-il-governo-niente-liquidita-guerra-legale/).  
  
Aziende dal forte impatto ambientale che chiedono soldi ai governi, non vincolati alla riconversione, ma per tornare ad operare in regime di ordinaria amministrazione: come se niente, in questi mesi, fosse successo.  
Ma noi non ci stiamo, noi non vogliamo né possiamo tornare indietro, e per questo lanciamo anche qui la campagna **NO GOING BACK - NON SI TORNA INDIETRO**.
  
Questo mondo è ancora alle prese con una pandemia che ci ha mostrato le contraddizioni e le insensatezze del nostro sistema economico, che ci ha ricordato quanto è fragile la nostra specie tutta, e al contempo come le disuguaglianze non ci espongano tutt* allo stesso modo. E allora bisogna mantenere alta l'attenzione sulla crisi climatica ed ecologica, di cui la pandemia è solo un assaggio, e i cui effetti saranno sempre più catastrofici e ineluttabili se aspettiamo ad agire.  

![No Going Back](/images/uploads/nogoingback2.jpg "Chiuso: per il bene comune")

[Abbiamo puntato i negozi](https://www.facebook.com/XRBologna/posts/683802632410662) delle catene che, in svariati settori produttivi, concorrono ad alimentare il sistema tossico che ci sta uccidendo, e nel quale non vogliamo più vivere. Aziende che sfruttano fino all'osso lavoratori e risorse naturali, lasciandoci un'eredità di morte.  
  
Sono invece i più sfruttati e i cosiddetti "non qualificati" di ieri ad essersi dimostrati i lavoratori "essenziali" di oggi. Gli operatori del SSN, gli autisti del trasporto pubblico, i netturbini e il personale dei supermercati, le tante donne il cui già gravoso lavoro di cura è improvvisamente aumentato, le/i migranti i cui diritti vengono riconosciuti solo quando conviene: tutt* hanno lavorato giorno e notte per accudire la società in questo momento di bisogno, e il senso civico ha portato tante comunità a istituire reti di mutuo soccorso.
È giusto salvare le industrie inquinanti? I salvataggi ci costano molto più del denaro. Come risultato diretto dell'epidemia di Covid-19, i combustibili fossili, l'industria automobilistica, l'agricoltura e la zootecnia intensiva, le materie plastiche e l'industria chimica e del legno ricevono [sovvenzioni e aiuti finanziari ingiustificati dai governi di tutto il mondo](https://www.theguardian.com/environment/2020/apr/17/coronavirus-profiteers-condemned-as-polluters-gain-bailout-billions).
Queste industrie continuano a pagare milioni di dollari agli azionisti, e ci costano il futuro. Crediamo che debbano essere le persone a decidere dove andranno questi soldi; che dovremmo coinvolgere la cittadinanza in un nuovo processo decisionale, che possa informare i governi sul modo migliore per uscire da questa crisi.  
  
Un altro mondo è possibile, ma solo se lo esigiamo insieme. Per tutto questo, con rabbia e amore, torniamo in strada e ribadiamo che da qui 
non si torna indietro!

Extinction Rebellion Bologna